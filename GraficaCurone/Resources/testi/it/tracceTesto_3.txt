GLI UCCELLI
Gli uccelli sono gli animali maggiormente presenti nel Parco per numero di specie. Hanno una vista molto acuta, per cui, per poterli vedere ed ascoltare, sono necessari alcuni accorgimenti, come la barriera di canne dotata di feritoie. Una simile installazione ha lo scopo di celare l'osservatore alla vista acuta di questi animali. Gli uccelli, attratti dalla presenza del cibo posto nelle mangiatoie nella stagione invernale, si sentono abbastanza sicuri dietro questa struttura in legno, non sentendo né vedendo l'uomo.
Cosa mangiano gli uccelli? Durante la bella stagione, le mangiatoie non vengono fornite di cibo ma, dal sopraggiungere dei primi freddi fino all'inizio della primavera, vengono riempite con un'abbondante varietà di semi mista a scarti di dolci e alimenti grassi, per garantire il pasto energetico di cui gli uccelli hanno bisogno.
Le mangiatoie si trovano circa 10 metri oltre questa postazione, posizionate tra le piante, di fronte alla barriera di canne. Un sentiero divide l’appostamento dei visitatori dalle mangiatoie.
Fai attenzione quando ci si avvicina alle mangiatoie perché il terreno è terrazzato, non c’è parapetto e la presenza di piante ed arbusti rende la zona un pochino impervia.   
Per entrare nella struttura di canne posta alla tua sinistra, occorre aprire il telo che chiude l’ingresso.
Appòstati silenziosamente dietro la barriera ed attendi con pazienza: potrai imparare a riconoscere, attraverso i diversi cinguettii, le specie più comuni che frequentano i nostri giardini.
