IL CENTRO VISITE
Il Centro Visite del Parco di Montevecchia e Valle del Curone, attivo ed inaugurato nel 2007, è composto da due parti, una interna ed una esterna, che hanno lo scopo di informare gli utenti di tutto ciò che il territorio può offrire. La struttura è stata realizzata per consentire di cogliere i principali elementi di interesse del territorio del Parco di Montevecchia e Valle del Curone e per conoscere aspetti nascosti che ordinariamente sfuggono al visitatore. Rappresenta quindi un invito per andare alla scoperta del territorio in modo più attento e consapevole. Se il Centro Visite è aperto, entra ed esplora attraverso i sensi: allestimenti tattili, olfattivi e sonori guideranno il visitatore a sperimentare emozioni e sensazioni legate a questo territorio.
Per raggiungere i bagni: dall’ingresso del centro visite, sulla sinistra per chi entra e sulla destra per chi esce, occorre costeggiare la parete dell’edificio per circa 20 metri, all’angolo proseguire a destra per circa tre metri.
Fare attenzione al gradino posto all’ingresso dei bagni.
All’interno del locale troverai 2 porte a destra e 2 a sinistra, per accedere ai bagni. in fondo al locale, al centro, troverai il lavandino.
