 BENVENUTI AL PARCO
Benvenuti nel territorio del Parco di Montevecchia e Valle del Curone.
 L'area di parco naturale, che si estende su gran parte dell'area protetta, è destinata prevalentemente alla conservazione e al ripristino dei caratteri naturali.
L’area di parco regionale è destinata alle esigenze di protezione della natura e dell'ambiente e di uso culturale e ricreativo, con riguardo allo sviluppo delle attività agricole, silvicole e pastorali e delle altre attività tradizionali per favorire la crescita economica, sociale e culturale delle comunità residenti.
I rilievi collinari e il corso del torrente Curone e Molgoretta sono, inoltre, tutelati dall'Unione Europea come Zona Speciale di Conservazione nell’ambito di Rete Natura 2000, per la presenza di habitat e specie animali e vegetali di interesse comunitario, la cui salvaguardia è essenziale per la conservazione della ricchezza biologica e sistemica del nostro continente.
Per poter tutelare il Parco ci sono delle semplici, ma indispensabili, regole di buon comportamento da seguire:
1.	Non abbandonare i rifiuti, portali a casa per la raccolta differenziata.
2.	Per la tutela della fauna acquatica, è vietato percorrere a piedi, in bicicletta o a cavallo i corsi d'acqua.
3.	Rispetta la fauna. Non disturbare gli animali, piccoli o grandi che siano. Nel Parco naturale è vietato catturare, uccidere o disturbare gli animali.
4.	Non uscire dai sentieri. Rispetta l’ambiente e il lavoro degli agricoltori.
5.	Il transito di biciclette e cavalli è ammesso solo lungo alcuni percorsi. Informati e segui la segnaletica dove presente. Cavalli e biciclette devono essere condotti con prudenza e rispetto per i pedoni.
6.	La flora è protetta. Nel Parco naturale è vietato raccogliere e danneggiare le specie vegetali. Informati sulle regole per la raccolta nel Parco regionale.
7.	Evita rumori molesti: potrai ascoltare i suoni dell'ambiente naturale e non disturberai gli altri visitatori.
8.	In tutto il territorio del Parco, i cani devono essere sempre condotti al guinzaglio, per non disturbare la fauna e gli altri visitatori. Non è loro consentito l'accesso,  anche se al guinzaglio, in torrenti, ruscelli, sorgenti e stagni.
9.	É vietato lanciare lanterne volanti e fuochi d'artificio, per prevenire gli incendi e per non disturbare la fauna selvatica.
10.	 In tutto il Parco è vietato accendere fuochi.
11.	 É vietato transitare e sostare con veicoli a motore nei boschi, nei prati e nelle aree coltivate.
12.	Nelle aree di maggior importanza per la tutela ambientale e sui terreni coltivati sono vietati la sosta, il transito, fare giochi e attività sportive: rispetta l’ambiente e il Iavoro degli agricoltori.
Ora puoi iniziare il percorso guidato! ti trovi all’ingresso di Cascina Butto. Percorri la salita e, arrivato in cima, troverai sulla destra l’ingresso del centro visite.
Buona passeggiata!
